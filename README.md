# Automated-Process-Quality-Control-Interface

![alt text](https://github.com/A-Dizis/Automated-Process-Quality-Control-Interface/blob/main/ToolAnalysis.png)

Στα πλαίσια της διεξαγωγής των μετρήσεων στο εργαστήριο, πραγματοποιήθηκε η υλοποίηση
προγραμματιστικά, ενός αυτοτελούς λογισμικού επεξεργασίας των μετρήσεων (σχήμα 5.14). Η
προσπάθεια αυτή αποσκοπεί στην ενεργό εμπλοκή με την διαδικασία επεξεργασίας και παραγ-
ωγής αποτελεσμάτων από τις μετρήσεις αλλά επίσης και στην διασταύρωση των τελευταίων με
ήδη γνωστά αποτελέσματα από άλλα προγράμματα που χρησιμοποιούνται ηδη στο εργαστήριο.
Σχ.1: Η διεπαφή χρήστη του εργαλείου επεξεργασίας μετρήσεων PQC
Ενδεικτικά η υπάρχουσα υποδομή αποτελείται από δύο προγραμματιστικές υλοποιήσεις που
χρησιμοποιούν η κάθε μία ένα διαφορετικό σετ εργαλείων για να πετύχουν την παραγωγή αποτε-
λεσμάτων.

Η δική μας υλοποίηση ακολουθεί μια πιο σύνθετη προγραμματιστική προσέγγιση καθώς η
ενοποίηση των λειτουργιών σε μια ενιαία διεπαφή επιβάλλει έναν συγκεκριμένο τύπο οργάνωσης.

Η υλοποίηση έχει ως πυρήνα της την γλώσσα προγραμματισμού C. Οι μαθηματικές βιβλιοθήκες
που χρησιμοποιήθηκαν για τις προσαρμογές και την στατιστική είναι η κλασσική math.h και η
μεγάλη ενοποιημένη βιβλιοθήκη της GNU, η GNU Scientific Library, που αποτελεί μάλιστα, πέρα
από εξαιρετικό εργαλείο για βαρύς υπολογισμούς και ένα έργο ανοικτού κώδικα. Για την εξαγωγή
γραφημάτων χρησιμοποιήθηκε το έμπιστο εργαλείο των LINUX, το GNU Octave, το οποίο όπως
θα δούμε καλείται μέσω piping. Τέλος για την αυτοματοποιημένη απεικόνιση δημιουργείται ένα
HTML script, το οποίο με μεταβλητά ορίσματα παίρνει τα γραφήματα που παράγονται από το
Octave και μέσω piping και πάλι, καλεί τον Firefox που απεικονίζει τελικά το HTML. Η διεπαφή
χρήστη έχει γραφεί σε GTK που είναι ένα native περιβάλλον για τα linux και τo γραφιστικό κομμάτι
έχει διαμορφωθεί με το εξαιρετικό εργαλείο glide.

'Οπως λοιπόν φαίνεται στην διάρθρωση του κεντρικού μενού εμφανίζονται τα κουμπιά Analysis, Open File(s), Show Plot(s).
Η διαδικασία που ακολουθούμε είναι η εξής. Αρχικά από το
μενού επιλογών διαλέγουμε τον τύπο μετρήσεων που ενδιαφερόμαστε να κάνουμε ανάλυση (φερ’
ειπείν MOS CV). Στην συνέχεια ακολουθεί το κουμπί Open File(s), το οποίο μας επιτρέπει την πολ-
λαπλή επιλογή .txt αρχείων με τις επιθυμητές μετρήσεις (MOS CV αφού επιλέξαμε το αντίστοιχο
προηγουμένως). Μόλις επιλεγούν τα αρχεία εμφανίζονται αυτόματα στο textbox, File(s) currently
open, όλα τα αρχεία που επιλέχθηκαν και είναι ανοικτά για επεξεργασία. Παράλληλα όλες αυτές
οι ενέργειες που εκτελούμε καταγράφονται με χρονολογική σειρά στην logging textbox, Console.
Αυτές οι ενέργειες φαίνονται στο σχήμα 5.15. Τελικό βήμα πριν την επεξεργασία είναι το πάτημα
του κουμπιού Analysis.
Μετά την κλήση του κουμπιού Analysis, συμβαίνουν μια σειρά από γεγονότα. Αρχικά διατρέχε-
ται ο κατάλογος με τα ονόματα των αρχείων. Κάθε ένα αρχείο αποστέλλεται για φόρτωση και
εκτέλεση μέσω piping στο αντίστοιχο υποπρόγραμματα , το οποίο είναι επιφορτισμένο
με τον συγκεκριμένο τύπο μετρήσεων (πχ MOS-CV) .

Το υποπρόγραμμα θα εκτελέσει τους υπολογισμούς και τις προσαρμογές ακολουθώντας τις
οδηγίες που επιβάλλει το PQC Document και παρουσιάστηκαν στο προηγούμενο υποκεφάλαιο.
Μόλις τελειώσει θα κάνει κλήση στο GNU Octave με piping, διοχετεύοντας του τις απαραίτητες
πληροφορίες για να γίνει η γραφιστική απεικόνιση μέσω ενός script. To Octave θα σχεδιάσει
τα γραφήματα και θα τα εξάγει ως εικόνες σε μορφή .png. Από εκεί θα επιστρέψει το handle
στο υποπρόγραμμα κλείνοντας το pipe. Το υποπρόγραμμα θα κλείσει και αυτό το handle και
θα επιστρέψει στην κύρια διεπαφή κλείνοντας το pipe με συνέπεια να γραφεί στο Console ότι η
ενέργεια αυτή ολοκληρώθηκε.

Τελικό βήμα είναι το πάτημα του κουμπιού Show plot(s). Αυτό θα δημιουργήσει ένα HTML
αρχείο υπό το όνομα webshow.html. Σε αυτό θα έχουν γραφεί τα ονόματα των εικόνων που έχουν
παραχθεί από το Octave και θα έχουν διευθετηθεί με ένα απλό τρόπο για απεικόνιση. Το επόμενο
βήμα είναι η κλήση του Firefox μέσω piping ο οποίος θα φορτώσει το αρχείο html και θα το
παρουσιάσει στον τελικό χρήστη. Αναλόγως της περίπτωσης (πχ MOS CV), στά διαγράμματα θα
φαίνονται όλες οι προσαρμογές καθώς και οι παράμετροι που έπρεπε να υπολογισθούν. 
Μόλις κλείσει ο Firefox επιστρέφει στην διεπαφή και κλείνει το pipe. Από εκεί και έπειτα ο
χρήστης μπορεί να επιλέξει νέο σετ μετρήσεων ή να κλείσει την εφαρμογή.
Οι αλγόριθμοι που έχουν γραφεί είναι στα πρότυπα του PQC document με αρκετές τεχνικές
λεπτομέρειες κατά την υλοποίηση τους, που σε αυτό το σημείο δεν μπορούν και ούτε έχει νόημα να αναλυθουν.
